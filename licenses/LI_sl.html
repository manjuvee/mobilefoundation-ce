<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
PODATKI O LICENCIRANJU<br>
<br>
Spodaj navedeni programi so licencirani na podlagi 
naslednjih določb in pogojev licenčne informacije, ki veljajo poleg 
pogojev licence za program, s katerimi naročnik in IBM predhodno 
soglašata. Če naročnik predhodno ne soglaša s pogoji, ki veljajo za 
program, velja Mednarodna licenčna pogodba za programe brez 
garancije (Z125-5589-05).<br>
<br>
Ime programa (Številka programa):<br>
IBM Mobile Foundation for Developers v8.0 (5725-I43)<br>
<br>
Za uporabo programa s strani imetnika licence veljajo 
naslednji standardni pogoji.<br>
<br>
Prepovedana uporaba<br>
<br>
Imetnik licence ne sme uporabljati in ne sme pooblaščati 
tretjih oseb za uporabo programa, ne glede na to, ali gre za 
samostojno uporabo tega programa ali uporabo tega programa skupaj z 
drugimi storitvami ali produkti, ki bi podpirala katerokoli od 
naslednjih visoko tveganih dejavnosti: načrtovanje, izgradnja, nadzor 
ali vzdrževanje jedrskih objektov, sistemov množičnega prevoza, 
sistemov za nadzor zračnega prometa, avtomobilskih nadzornih 
sistemov, oborožitvenih sistemov ali sistemov za letalsko navigacijo 
ali komunikacije ali druge dejavnosti, v katerih lahko odpoved 
programa poveča tveganje za materialno grožnjo ali smrt ali resno 
osebno poškodbo.<br>
<br>
Slika namestitve več izdelkov<br>
<br>
Program je ponujen kot del paketa namestitve več izdelkov. 
Imetnik licence lahko namesti in uporablja samo program (in njegove 
morebitne paketne ali podporne programe), za katerega pridobi 
veljavno pooblastilo ter ne sme namestiti ali uporabljati nobene 
druge programske opreme, vključene v sliko, razen če je imetnik 
licence pridobil ločena pooblastila za to drugo programsko opremo.<br>
<br>
Podporni programi<br>
<br>
Imetnik licence lahko namesti in uporablja podporne 
programe, navedene spodaj. Imetnik licence lahko namesti in uporablja 
takšne podporne programe samo za podporo pri uporabi glavnega 
programa iz te pogodbe. Besedna zveza "v podporo svoji uporabi" 
vključuje samo uporabo, ki je potrebna ali kako drugače neposredno 
povezana z licenčno uporabo glavnega ali drugega podpornega 
programa. Podpornih programov ni dovoljeno uporabljati za noben drug 
namen. Podpornemu programu so lahko priložena licenčna določila, 
ki (če obstajajo) veljajo za uporabo podpornega programa s 
strani imetnika licence. V primeru neskladij določbe iz teh 
licenčnih informacij prevladajo nad določbami podpornega programa. 
Imetnik licence mora pridobiti zadostno število pooblastil za 
program kot celoto, da pokrijejo namestitev in uporabo vseh 
podpornih programov, razen če so v tem dokumentu z informacijami o 
licenci zagotovljena ločena pooblastila. Če je bil ta program na 
primer licenciran na podlagi PVU-ja (enota vrednosti procesorja) 
in želi imetnik licence namestiti glavni ali podporni program 
na napravo (fizično ali navidezno) za 100 PVU-jev, drug 
podporni program pa na drugo napravo za 100 PVU-jev, mora pridobiti 
200 pooblastil PVU za program.<br>
<br>
Podporni programi:<br>
IBM WebSphere Application Server Liberty Core<br>
<br>
Omejitev razvijalca<br>
<br>
Če je program določen za "razvijalce", ga je mogoče 
razmestiti samo kot del notranjega razvoja in testiranja enote 
imetnika licence v računalniku razvijalca. Računalnik razvijalca je 
fizično ali navidezno okolje namizja, ki izvaja osnovni operacijski 
sistem in program, do obeh pa ima dostop in ju uporablja le en 
določen razvijalec. Imetnik licence nima pooblastil za uporabo 
programa za obdelavo delovnih obremenitev produkcije, simulacijo 
delovnih obremenitev produkcije ali preizkušanje razširljivosti 
katerekoli kode, aplikacije ali kateregakoli sistema. Imetnik licence 
ne sme uporabiti nobenega dela programa za noben drug namen, 
če ne pridobi ustreznih pooblastil za produkcijsko uporabo.<br>
<br>
Orodje za razvoj<br>
<br>
Ta program je oblikovan kot pomoč pri razvijanju aplikacij 
in sistemov programske opreme. Imetnik licence je izključno 
odgovoren za aplikacije in sisteme, ki jih razvije s pomočjo tega 
programa, in prevzema vse tveganje in odgovornosti zanje.<br>
<br>
Zasebnost<br>
<br>
Imetnik licence soglaša, da lahko IBM uporablja tehnologije 
piškotkov in sledenja za zbiranje osebnih podatkov pri zbiranju 
statistik in informacij o uporabi podatkov, ki so ustvarjene za 
izboljšanje uporabniške izkušnje in/ali za oblikovanje interakcij z 
uporabniki v skladu z IBM-vim spletnim pravilnikom o zasebnosti, ki je 
na voljo na spletnem mestu http://www.ibm.com/privacy/.<br>
<br>
Izvorne komponente in vzorčno gradivo<br>
<br>
Program lahko vključuje nekatere komponente v obliki 
izvorne kode ("izvorne komponente") in drugo gradivo, imenovano 
"vzorčno gradivo". Imetnik licence lahko kopira in spreminja izvorne 
komponente ter vzorčno gradivo za notranjo uporabo samo v primeru, da 
je takšna uporaba v okviru licenčnih pravic, določenih v tej 
pogodbi, vendar imetnik licence ne sme spreminjati ali brisati 
kakršnihkoli informacij o avtorstvu ali obvestil v izvornih komponentah 
ali vzorčnem gradivu. IBM ponuja izvorne komponente in vzorčno 
gradivo brez obveznosti za podporo in "TAKŠNO, KAKRŠNO JE", BREZ 
GARANCIJ KAKRŠNEKOLI VRSTE, PA NAJ BODO IZRECNE ALI NAKAZANE, KAR 
VKLJUČUJE TUDI GARANCIJO ZA NASLOV, NEKRŠENJE ALI NEOVIRANJE IN 
ZAKONSKE GARANCIJE IN POGOJE ZA PRODAJNOST IN PRIMERNOST ZA DOLOČEN 
NAMEN.<br>
<br>
Izvozne in uvozne omejitve<br>
<br>
Ta program lahko vsebuje kodirano pisavo. Prenos ali 
uporaba programa sta lahko prepovedana ali pa sta predmet izvoznih 
ali uvoznih zakonov, predpisov ali načel, vključno z izvoznimi 
predpisi ameriške administracije. Imetnik licence prevzema vso 
odgovornost za podrejanje vsem ustreznim zakonom, predpisom in načelom 
v zvezi z izvažanjem, uvažanjem ali uporabo tega programa, 
kar vključuje tudi (vendar ni omejeno na) omejitve izvažanja 
ali vnovičnega izvažanja Združenih držav Amerike. Za pridobitev 
izvozne klasifikacije za ta program pojdite na spletno stran https:
//www.ibm.com/products/exporting/.<br>
<br>
Podatki in storitve tretjih oseb<br>
<br>
Program lahko vsebuje povezave do podatkovnih storitev, baz 
podatkov, spletnih storitev, programske opreme tretje osebe ali druge 
vsebine tretje osebe ali pa se uporablja za dostop do njih (skupaj 
"vsebina"). Dostop do te vsebine je zagotovljen "TAKŠEN, KAKRŠEN JE", 
BREZ KAKRŠNIH KOLI GARANCIJ, IZRECNIH ALI NAKAZANIH, VKLJUČNO Z 
GARANCIJO ZA NASLOV, NEKRŠITVE ALI NEOVIRANJE IN NAKAZANE GARANCIJE 
IN POGOJE, KI SE NANAŠAJO NA PRIMERNOST ZA PRODAJO IN 
USTREZNOST ZA DOLOČEN NAMEN. Dostop lahko tretja oseba kadar koli 
prekine, kar je prepuščeno izključno njeni presoji. Imetnik licence 
bo morda moral skleniti ločene pogodbe s tretjimi osebami za 
dostop do takšne vsebine ali njeno uporabo. IBM ni pogodbena 
stranka kakršnim koli ločenim pogodbam in imetnik licence se pod 
jasnim pogojem te licence strinja, da bo ravnal v skladu z 
določbami takšnih ločenih pogodb.<br>
<br>
L/N:  L-ADAI-B69RJR<br>
D/N:  L-ADAI-B69RJR<br>
P/N:  L-ADAI-B69RJR<br>
<br>
<br>
﻿</BODY>
</HTML>