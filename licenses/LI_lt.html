<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
LICENCIJOS INFORMACIJA<br>
<br>
Toliau nurodytos Programos licencijuojamos pagal šias 
Licencijos informacijos sąlygas, kurios papildo Programos licencijos 
sąlygas, dėl kurių susitarė Klientas ir IBM. Jei Klientas anksčiau 
nėra sutikęs su Programai taikomomis licencijos sąlygomis, 
taikoma Programų kurioms neteikiama garantija tarptautinė licencinė 
sutartis (Z125-5589-05).<br>
<br>
Programos pavadinimas (Programos numeris):<br>
IBM Mobile Foundation for Developers v8.0 (5725-I43)<br>
<br>
Šios standartinės sąlygos taikomos Licenciato Programos 
naudojimui.<br>
<br>
Draudžiamas naudojimas<br>
<br>
Licenciatas negali naudoti arba suteikti kitiems teisės 
naudoti Programos atskirai ar kartu su kitomis paslaugomis ar 
produktais bet kuriai iš šių labai rizikingų veiklų palaikyti: 
branduolinių objektų, masinio keleivių vežimo sistemų, oro eismo 
kontrolės sistemų, automobilių kontrolės sistemų, ginkluotės sistemų, 
orlaivių navigacijos ar ryšių kūrimas, konstravimas, valdymas arba 
priežiūra arba bet kuri kita veikla, kur programos gedimas gali kelti 
mirties arba rimto sužalojimo pavojų.<br>
<br>
Kelių produktų diegimo atvaizdas<br>
<br>
Programa pateikiama kaip kelių produktų diegimo atvaizdo 
dalis. Licenciatas turi teisę diegti ir naudoti tik tokią Programą 
(ir, jei yra, jos Sugrupuotas arba Pagalbines programas), kurios 
galiojančias teises įsigijo, ir negali diegti arba naudoti jokios kitos 
į atvaizdą įtrauktos programinės įrangos, jei Licenciatas 
neįsigijęs atskirų tos programinės įrangos teisių.<br>
<br>
Pagalbinės programos<br>
<br>
Licenciatas turi teisę diegti ir naudoti toliau nurodytas 
Pagalbines programas. Licenciatas įgaliotas diegti ir naudoti 
Pagalbines programas tik Licenciato Pagrindinės programos naudojimui 
palaikyti pagal šią Sutartį. Frazė „palaikyti Licenciato naudojimą“ 
apima tik tą naudojimą, kuris reikalingas ar kitaip tiesiogiai 
susijęs su Pagrindinės ar kitos Pagalbinės Programos licencijuotu 
naudojimu. Pagalbinių programų negalima naudoti jokiam kitam tikslui. 
Pagalbinė programa gali būti pateikiama su licencijos sąlygomis ir 
šios sąlygos, jei tokių yra, taikomos Pagalbinę programą 
naudojančiam Licencijos turėtojui. Įvykus ginčui šiame Licencijos 
informacijos dokumente pateiktos sąlygos pakeičia Pagalbinės programos 
sąlygas. Licenciatas turi gauti pakankamai Programos, kaip visumos, 
teisių, kad jų pakaktų visų Licenciato Pagalbinių programų diegimui 
ir naudojimui padengti, nebent šiuo Licencijos informacijos 
dokumentu suteikiama papildomų teisių. Pavyzdžiui, jei ši Programa 
buvo licencijuota PVV (Procesoriaus vertės vienetų) pagrindu, ir 
Licenciatas turėtų įdiegti Pagrindinę programą arba Pagalbinę programą 
100 PVV įrenginyje (fiziniame arba virtualiame), o antrame 100 
PVV įrenginyje – kitą Pagalbinę programą, Licenciatui reikės 
įsigyti 200 Programos PVV teisių.<br>
<br>
Pagalbinės programos:<br>
IBM WebSphere Application Server Liberty Core<br>
<br>
Kūrėjo ribojimas<br>
<br>
Jei Programa pažymėta kaip skirta „Kūrėjams“, Programą 
kūrėjo kompiuteryje galima diegti tik kaip Licenciato vidinio 
kūrimo ir įrenginių testavimo paskirties dalį. Kūrėjo kompiuteris 
– tai fizinė arba kompiuterio virtualioji aplinka, kurioje 
veikia pagrindinė operacinė sistema ir Programa, prie kurių 
prieigą turi ir kurias naudoja ne daugiau nei vienas nurodytas 
kūrėjas. Licenciatas neturi teisės naudoti Programos gamybos darbo 
krūviams apdoroti, gamybos darbo krūviams modeliuoti arba bet kurio 
kodo, taikomosios programos arba sistemos pritaikomumui tikrinti. 
Licenciatas neturi teisės naudoti bet kurios Programos dalies bet 
kokiais kitais tikslais, jei nėra įsigijęs atitinkamų gamybos 
teisių.<br>
<br>
Kūrimo įrankis<br>
<br>
Ši Programa skirta padėti kurti programinės įrangos 
taikomąsias programas ir sistemas. Licenciatas išskirtinai atsako už 
taikomąsias programas ir sistemas, kurias sukūrė naudodamas šią 
Programą, ir prisiima visą su tuo susijusią riziką ir atsakomybę.<br>
<br>
Privatumas<br>
<br>
Licenciatas pripažįsta ir sutinka, kad IBM gali naudoti 
slapukus ir sekimo technologijas rinkti asmeninei produktų naudojimo 
statistikos informacijai, informacijai, skirtai tobulinti vartotojų 
patirtį, ir/arba informacijai apie „to tailor“ naudojimą remdamasi 
IBM privatumo tinkle strategija, pateikta http://www.ibm.
com/privacy/.<br>
<br>
Šaltinio komponentai ir pavyzdinė medžiaga<br>
<br>
Į Programą gali būti įtraukti keli komponentai išeitinio 
kodo forma („Šaltinio komponentai“) ir kita medžiaga, apibrėžta 
kaip Pavyzdinė medžiaga. Licenciatas gali kopijuoti ir 
modifikuoti Šaltinio komponentus ir Pavyzdinę medžiagą tik naudoti 
viduje, jei toks naudojimas nepažeidžia šios Sutarties licencijos 
teisių ir jei Licenciatas nekeičia ar nenaikina jokios Šaltinio 
komponentuose ir Pavyzdinėje medžiagoje esančios autoriaus teisių 
informacijos ar pranešimų. IBM pateikia Šaltinio komponentus ir 
Pavyzdinę medžiagą be palaikymo įsipareigojimo ir TOKIĄ, KOKIA YRA, 
NESUTEIKIANT JOKIŲ AIŠKIAI NURODYTŲ AR NENURODYTŲ GARANTIJŲ, ĮSKAITANT 
NUOSAVYBĖS TEISĖS, NEPAŽEIDŽIAMUMO AR NEĮSIKIŠIMO GARANTIJAS IR 
NENURODYTAS TINKAMUMO PREKIAUTI IR TAM TIKRAM TIKSLUI GARANTIJAS IR 
SĄLYGAS.<br>
<br>
Eksporto ir importo apribojimai<br>
<br>
Šioje Programoje gali būti šifravimų. Vartotojams Programą 
perduoti arba ją naudoti gali būti draudžiama arba gali būti taikomi 
eksporto ar importo įstatymai, taisyklės arba strategijos, įskaitant 
Jungtinių Amerikos Valstijų eksporto valdymo reglamentą. Licenciatas 
prisiima visą atsakomybę už visų taikomų įstatymų, taisyklių ir 
strategijų, susijusių su šios Programos eksportu, importu arba 
naudojimu, įskaitant, bet neapsiribojant, JAV eksporto arba 
pakartotinio eksporto apribojimus, laikymąsi. Norėdami gauti šios 
Programos eksporto kategoriją, žr: https://www.ibm.
com/products/exporting/.<br>
<br>
Trečiosios šalies duomenys ir paslaugos<br>
<br>
Programoje gali būti saitų arba ją galima naudoti prieigai 
prie trečiosios šalies duomenų paslaugų, duomenų bazių, 
žiniatinklio paslaugų, programinės įrangos arba kito trečiosios šalies 
turinio (bendrai – „turinys“). Prieiga prie šio turinio pateikiama 
„TOKIA, KOKIA YRA“, NESUTEIKIANT JOKIŲ AIŠKIAI NURODYTŲ AR 
NENURODYTŲ GARANTIJŲ, ĮSKAITANT NUOSAVYBĖS TEISĖS, NEPAŽEIDŽIAMUMO AR 
NEĮSIKIŠIMO GARANTIJAS IR NENURODYTAS TINKAMUMO PREKIAUTI IR TAM TIKRAM 
TIKSLUI GARANTIJAS IR SĄLYGAS. Atitinkama trečioji šalis 
išskirtinai savo nuožiūra prieigą gali bet kada nutraukti. Licenciatui 
gali tekti sudaryti su trečiosiomis šalimis atskiras sutartis 
dėl prieigos prie tokio turinio arba jo naudojimo. IBM nėra 
tokių atskirų sutarčių šalis ir, kaip aiškiai nurodyta šios 
licencijos sąlygose, Licenciatas sutinka laikytis tokių atskirų 
sutarčių sąlygų.<br>
<br>
L/N:  L-ADAI-B69RJR<br>
D/N:  L-ADAI-B69RJR<br>
P/N:  L-ADAI-B69RJR<br>
<br>
<br>
﻿</BODY>
</HTML>