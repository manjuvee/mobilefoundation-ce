<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
INFORMACJE LICENCYJNE<br>
<br>
Programy wymienione poniżej są licencjonowane na podstawie 
przedstawionych poniżej warunków Informacji licencyjnych, które stanowią 
uzupełnienie warunków licencji na Program uzgodnionych uprzednio między 
Klientem a IBM. Jeśli Klient nie dysponuje warunkami licencji 
uzgodnionymi uprzednio z IBM w odniesieniu do Programu, zastosowanie 
mają warunki licencji Międzynarodowa Umowa Licencyjna na 
Programy nieobjęte Gwarancją (Z125-5589-05).<br>
<br>
Nazwa Programu (Numer Programu):<br>
IBM Mobile Foundation for Developers v8.0 (5725-I43)<br>
<br>
Poniższe standardowe warunki mają zastosowanie do używania 
Programu przez Licencjobiorcę.<br>
<br>
Niedozwolone używanie<br>
<br>
Licencjobiorca nie może używać ani upoważniać innych do 
używania Programu, czy to samodzielnie czy w połączeniu z innymi 
usługami lub produktami, do obsługi następujących sytuacji wysokiego 
ryzyka: projektowania, konstruowania lub konserwacji urządzeń 
nuklearnych, systemów komunikacji publicznej, systemów kontroli lotów, 
systemów sterowania dla przemysłu motoryzacyjnego, systemów 
uzbrojenia bądź systemów nawigacyjnych bądź systemów łączności 
stosowanych w statkach powietrznych ani też do sterowania takimi 
urządzeniami lub systemami, jak również do wykonywania jakichkolwiek 
innych działań, w przypadku których awaria Programu mogłaby 
spowodować poważne zagrożenie życia lub ryzyko poważnego uszkodzenia 
ciała.<br>
<br>
Obraz instalacyjny obejmujący wiele produktów<br>
<br>
Program jest dostarczany jako część obrazu instalacyjnego 
obejmującego wiele produktów. Licencjobiorca jest upoważniony do 
zainstalowania i używania tylko Programu (wraz z ewentualnymi Programami 
Pakietowymi lub Programami Wspierającymi), do którego uzyskał 
uprawnienia, nie może natomiast instalować ani używać innego 
oprogramowania zawartego w obrazie, chyba że nabył odrębne uprawnienia do 
takiego oprogramowania.<br>
<br>
Programy Wspierające<br>
<br>
Licencjobiorca jest upoważniony do zainstalowania i 
używania Programów Wspierających wskazanych poniżej. Licencjobiorca 
jest upoważniony do zainstalowania i używania takich Programów 
Wspierających jedynie w celu umożliwienia Licencjobiorcy używania 
Programu Głównego na mocy niniejszej Umowy. Fraza "w celu 
umożliwienia Licencjobiorcy używania" obejmuje jedynie te zastosowania, 
które są niezbędne do licencjonowanego używania Programu Głównego 
lub innego Programu Wspierającego albo bezpośrednio związane z 
takim licencjonowanym używaniem. Programów Wspierających nie 
można wykorzystywać do jakichkolwiek innych celów. Do Programu 
Wspierającego mogą być dołączone warunki licencji. W takim przypadku 
warunki te mają zastosowanie do używania takiego Programu 
Wspierającego przez Licencjobiorcę. W przypadku sprzeczności między 
warunkami niniejszych Informacji licencyjnych a warunkami licencji 
Programu Wspierającego znaczenie rozstrzygające mają warunki 
niniejszych Informacji licencyjnych. Licencjobiorca musi uzyskać 
uprawnienia do Programu (jako całości) w liczbie odpowiadającej 
instalacjom i używaniu przez Licencjobiorcę wszystkich Programów 
Wspierających, chyba że w niniejszym dokumencie "Informacje licencyjne" 
określono odrębne uprawnienia. Na przykład jeśli niniejszy Program 
jest licencjonowany według Procesorowych Jednostek Wartości 
(PVU), a Licencjobiorca będzie chciał zainstalować Program Główny 
lub Program Wspierający na maszynie (fizycznej lub wirtualnej) 
ze 100 jednostkami PVU oraz kolejny Program Wspierający na 
drugiej maszynie ze 100 jednostkami PVU, to Licencjobiorca musi 
uzyskać 200 uprawnień PVU do Programu.<br>
<br>
Programy Wspierające:<br>
IBM WebSphere Application Server Liberty Core<br>
<br>
Ograniczenie dotyczące produktów dla programistów<br>
<br>
Jeśli Program jest oznaczony jako przeznaczony dla 
"Programistów", to może zostać zainstalowany na maszynie programisty 
jedynie do wewnętrznych celów Licencjobiorcy związanych z 
programowaniem lub testami jednostkowymi. "Maszyna programisty" to 
fizyczne lub wirtualne środowisko pulpitu, w którym uruchamiane są 
główny system operacyjny oraz Program, przy czym zarówno główny 
system operacyjny, jak i Program mogą być używane przez 
maksymalnie jednego określonego programistę. Licencjobiorca nie jest 
upoważniony do używania Programu w celu przetwarzania i symulowania 
obciążeń produkcyjnych ani do testowania skalowalności dowolnego 
kodu, aplikacji czy systemu. Licencjobiorca nie jest upoważniony 
do używania jakiejkolwiek części Programu do żadnych innych 
celów, chyba że nabędzie odpowiednie upoważnienie do używania do 
celów produkcyjnych.<br>
<br>
Narzędzie programistyczne<br>
<br>
Ten Program został zaprojektowany z myślą o udzielaniu 
pomocy w projektowaniu oprogramowania i systemów. Licencjobiorca 
ponosi wyłączną odpowiedzialność za aplikacje i systemy stworzone 
przy użyciu Programu oraz przyjmuje na siebie wszelkie ryzyko i 
odpowiedzialność z nimi związane.<br>
<br>
Ochrona prywatności<br>
<br>
Licencjobiorca potwierdza i zgadza się na używanie przez 
IBM informacji cookie i technik śledzenia w celu gromadzenia 
danych osobowych w związku ze zbieraniem danych statystycznych 
dotyczących używania produktów oraz informacji mających na celu 
usprawnianie obsługi użytkowników i/lub dostosowywanie interakcji z 
użytkownikami w sposób zgodny ze Strategią Ochrony Prywatności Online IBM 
dostępną pod adresem http://www.ibm.com/privacy/.<br>
<br>
Komponenty Źródłowe i Materiały Przykładowe<br>
<br>
Program może zawierać komponenty w postaci kodu źródłowego 
(zwane dalej "Komponentami Źródłowymi") oraz inne materiały 
określone jako Materiały Przykładowe. Licencjobiorca może kopiować i 
modyfikować Komponenty Źródłowe i Materiały Przykładowe jedynie na 
użytek wewnętrzny, pod warunkiem, że użytek taki mieści się w 
granicach praw licencyjnych na mocy niniejszej Umowy, zaś 
Licencjobiorca nie będzie zmieniać ani usuwać żadnych informacji czy uwag 
o prawach autorskich zawartych w Komponentach Źródłowych lub 
Materiałach Przykładowych. IBM dostarcza Komponenty Źródłowe i 
Materiały Przykładowe bez zobowiązania do wsparcia, W STANIE, W JAKIM 
SIĘ ZNAJDUJĄ ("AS IS"), BEZ UDZIELANIA JAKICHKOLWIEK GWARANCJI 
(RĘKOJMIĘ RÓWNIEŻ WYŁĄCZA SIĘ), WYRAŹNYCH LUB DOMNIEMANYCH, A W 
SZCZEGÓLNOŚCI GWARANCJI PRAWA WŁASNOŚCI, NIENARUSZANIA PRAW OSÓB TRZECICH 
ORAZ DOMNIEMANYCH GWARANCJI i WARUNKÓW PRZYDATNOŚCI HANDLOWEJ I 
PRZYDATNOŚCI DO OKREŚLONEGO CELU.<br>
<br>
Ograniczenia eksportowe i importowe<br>
<br>
Program ten może zawierać technologię kryptograficzną. 
Korzystanie z Programu przez użytkowników w różnych krajach, jak 
również przenoszenie Programu na użytkowników w tym samym kraju lub 
w różnych krajach może być zabronione lub podlegać specjalnym 
prawom i przepisom eksportowym lub importowym lub polityce rządu w 
kraju Licencjobiorcy, w tym prawom i przepisom eksportowym i 
importowym obowiązującym w Stanach Zjednoczonych. Licencjobiorca 
przyjmuje na siebie całą odpowiedzialność za przestrzeganie 
wszystkich obowiązujących praw i przepisów w zakresie eksportu, 
importu i używania tego Programu, a w szczególności ograniczeń w 
zakresie eksportu lub ponownego eksportu obowiązujących w Stanach 
Zjednoczonych. Klasyfikację eksportową tego Programu znaleźć można pod 
adresem: https://www.ibm.com/products/exporting/.<br>
<br>
Dane i usługi osób trzecich<br>
<br>
Program może zawierać odsyłacze lub umożliwiać dostęp do 
usług transmisji danych, baz danych, usług WWW, oprogramowania 
bądź innej zawartości osób trzecich (zwanych dalej łącznie 
"zawartością"). Zawartość taka jest udostępniana W STANIE, W JAKIM SIĘ 
ZNAJDUJE ("AS-IS"), BEZ UDZIELANIA JAKICHKOLWIEK GWARANCJI (RĘKOJMIĘ 
RÓWNIEŻ WYŁĄCZA SIĘ), WYRAŹNYCH LUB DOMNIEMANYCH, A W SZCZEGÓLNOŚCI 
GWARANCJI PRAWA WŁASNOŚCI, NIENARUSZANIA PRAW OSÓB TRZECICH ORAZ 
DOMNIEMANYCH GWARANCJI i WARUNKÓW PRZYDATNOŚCI HANDLOWEJ I PRZYDATNOŚCI 
DO OKREŚLONEGO CELU. Ponadto odpowiednie osoby trzecie mogą w 
każdej chwili zaprzestać udostępniania zawartości według własnego 
uznania. Może być również wymagane zawarcie przez Licencjobiorcę 
oddzielnych umów z osobami trzecimi w celu uzyskania dostępu do takiej 
zawartości lub jej używania. IBM nie jest stroną żadnych takich 
oddzielnych umów, a zobowiązanie Licencjobiorcy do przestrzegania 
warunków takich umów jest wyraźnym warunkiem udzielenia niniejszej 
licencji.<br>
<br>
L/N:  L-ADAI-B69RJR<br>
D/N:  L-ADAI-B69RJR<br>
P/N:  L-ADAI-B69RJR<br>
<br>
<br>
﻿</BODY>
</HTML>