<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
ΠΛΗΡΟΦΟΡΙΕΣ ΓΙΑ ΤΗΝ ΑΔΕΙΑ ΧΡΗΣΗΣ<br>
<br>
Τα Προγράμματα που περιλαμβάνονται στην παρακάτω λίστα 
παραχωρούνται με άδεια χρήσηςη βάσει των ακόλουθων όρων και προϋποθέσεων 
των Πληροφοριών για την Άδεια Χρήσης, επιπλέον των όρων άδειας 
χρήσης του Προγράμματος τους οποίους αποδέχθηκαν προηγουμένως ο 
Πελάτης και η IBM. Εάν ο Πελάτης δεν έχει αποδεχθεί προηγουμένως 
τους όρους άδειας χρήσης που διέπουν τη χρήση του Προγράμματος, 
τότε η ισχύει η Διεθνής Σύμβαση Άδειας Χρήσης για Προγράμματα 
χωρίς Εγγύηση (Z125-5589-05).<br>
<br>
Όνομα Προγράμματος (Αριθμός Προγράμματος):<br>
IBM Mobile Foundation for Developers v8.0 (5725-I43)<br>
<br>
Οι ακόλουθοι βασικοί όροι διέπουν τη χρήση του Προγράμματος 
εκ μέρους του Δικαιούχου Άδειας Χρήσης.<br>
<br>
Απαγορευμένες Χρήσεις<br>
<br>
Ο Δικαιούχος Άδειας Χρήσης δεν επιτρέπεται να χρησιμοποιεί 
ή να εξουσιοδοτεί άλλους να χρησιμοποιούν το Πρόγραμμα, μόνο 
του ή σε συνδυασμό με άλλα προϊόντα ή υπηρεσίες, για την 
υποστήριξη οποιωνδήποτε από τις ακόλουθες δραστηριότητες υψηλού 
κινδύνου: σχεδιασμός, κατασκευή, έλεγχος ή συντήρηση πυρηνικών 
εγκατάστασεων, συστημάτων μαζικής μεταφοράς, συστημάτων ελέγχου εναέριας 
κυκλοφορίας, συστημάτων ελέγχου αυτοκινήτων, οπλικών συστημάτων, 
συστημάτων πλοήγησης ή επικοινωνίας αεροσκαφών, ή οποιαδήποτε άλλη 
δραστηριότητα όπου η δυσλειτουργία του Προγράμματος μπορεί να συνεπάγεται 
μια ουσιαστική απειλή θανάτου ή σοβαρής σωματικής βλάβης.<br>
<br>
Εικόνα Εγκατάστασης Πολλαπλών Προϊόντων<br>
<br>
Το Πρόγραμμα παρέχεται ως τμήμα μιας εικόνας εγκατάστασης 
(install image) διαφόρων προϊόντων. Ο Δικαιούχος Άδειας Χρήσης είναι 
εξουσιοδοτημένος να εγκαταστήσει και να χρησιμοποιεί μόνο το Πρόγραμμα (και 
τα Προγράμματα Δέσμης ή Υποστηρικτικά του Προγράμματα, εάν 
υπάρχουν) για το οποίο έχει αποκτηθεί έγκυρο δικαίωμα χρήσης και δεν 
επιτρέπεται να εγκαταστήσει ή να χρησιμοποιεί οποιοδήποτε άλλο 
λογισμικό περιλαμβάνεται στην εικόνα εγκατάστασης, εκτός εάν ο 
Δικαιούχος Άδειας Χρήσης έχει αποκτήσει χωριστά δικαιώματα χρήσης του 
εν λόγω άλλου λογισμικού.<br>
<br>
Υποστηρικτικά Προγράμματα<br>
<br>
Ο Δικαιούχος Άδειας Χρήσης είναι εξουσιοδοτημένος να 
εγκαταστήσει και να χρησιμοποιεί τα Υποστηρικτικά Προγράμματα που 
προσδιορίζονται παρακάτω. Ο Δικαιούχος Άδειας Χρήσης είναι εξουσιοδοτημένος 
να εγκαταστήσει και να χρησιμοποιεί τα εν λόγω Υποστηρικτικά 
Προγράμματα μόνο για την υποστήριξη της εκ μέρους του χρήσης του Κύριου 
Προγράμματος βάσει της παρούσας Σύμβασης. Η φράση "για την υποστήριξη 
της εκ μέρους του χρήσης" περιλαμβάνει μόνο εκείνες τις χρήσεις 
οι οποίες είναι απαραίτητες ή κατά άλλον τρόπο άμεσα 
συνδεδεμένες με μια εξουσιοδοτημένη χρήση του Κύριου Προγράμματος ή 
κάποιου άλλου Υποστηρικτικού Προγράμματος εκ μέρους του Δικαιούχου 
Άδειας Χρήσης. Δεν επιτρέπεται η χρήση των Υποστηρικτικών 
Προγραμμάτων για οποιονδήποτε άλλο σκοπό. Ένα Υποστηρικτικό Πρόγραμμα 
μπορεί να συνοδεύεται από όρους άδειας χρήσης και οι εν λόγω όροι, 
εάν υπάρχουν, διέπουν τη χρήση του εν λόγω Υποστηρικτικού 
Προγράμματος από το Δικαιούχο Άδειας Χρήσης. Σε περίπτωση αντίθεσης 
μεταξύ των όρων, οι όροι του παρόντος εγγράφου Πληροφορίες για την 
Άδεια Χρήσης κατισχύουν των όρων για το Υποστηρικτικό Πρόγραμμα. 
Ο Δικαιούχος Άδειας Χρήσης πρέπει να προμηθευτεί επαρκή 
δικαιώματα για το Πρόγραμμα, στο σύνολό του, προκειμένου να καλύψει 
την εκ μέρους του εγκατάσταση και χρήση όλων των Υποστηρικτικών 
Προγραμμάτων, εκτός εάν παρέχονται χωριστά δικαιώματα χρήσης στο παρόν 
έγγραφο Πληροφορίες για την Άδεια Χρήσης. Για παράδειγμα, εάν η 
άδεια χρήσης για αυτό το Πρόγραμμα παραχωρείται βάσει Μονάδων 
Αξίας Επεξεργαστών (Processor Value Units - "Μονάδες PVU") και ο 
Δικαιούχος Άδειας Χρήσης σκοπεύει να εγκαταστήσει το Κύριο Πρόγραμμα ή 
ένα Υποστηρικτικό Πρόγραμμα σε μια (φυσική ή εικονική) μηχανή 
100 Μονάδων PVU και ένα άλλο Υποστηρικτικό Πρόγραμμα σε μια 
δεύτερη μηχανή 100 Μονάδων PVU, ο Δικαιούχος Άδειας Χρήσης οφείλει 
να προμηθευτεί δικαιώματα χρήσης 200 Μονάδων PVU για το 
Πρόγραμμα.<br>
<br>
Υποστηρικτικά Προγράμματα:<br>
IBM WebSphere Application Server Liberty Core<br>
<br>
Χρήση μόνο από Υπευθύνους Ανάπτυξης<br>
<br>
Εάν το Πρόγραμμα προσδιορίζεται ως Πρόγραμμα που 
προορίζεται για "Υπευθύνους Ανάπτυξης" (Developers), το Πρόγραμμα 
μπορεί να χρησιμοποιηθεί μόνο στα πλαίσια του περιβάλλοντος 
εσωτερικής ανάπτυξης και διενέργειας δοκιμών σε επίπεδο μονάδας του 
Δικαιούχου Άδειας Χρήσης σε μια μηχανή ανάπτυξης. Με τον όρο μηχανή 
ανάπτυξης (developer machine) νοείται ένα φυσικό ή εικονικό 
περιβάλλον επιφάνειας εργασίας στο οποίο εκτελούνται ένα κύριο 
λειτουργικό σύστημα και το Πρόγραμμα, όπου το εν λόγω λειτουργικό 
σύστημα και το Πρόγραμμα δεν θα είναι προσβάσιμα και δεν θα 
χρησιμοποιούνται από περισσότερους από έναν καθορισμένους υπευθύνους 
ανάπτυξης (developers). Ο Δικαιούχος Άδειας Χρήσης δεν είναι 
εξουσιοδοτημένος να χρησιμοποιεί το Πρόγραμμα για την επεξεργασία φορτίων 
εργασίας του περιβάλλοντος παραγωγής, την προσομοίωση φορτίων 
εργασίας του περιβάλλοντος παραγωγής ή τη δοκιμή της επεκτασιμότητας 
(scalability) οποιουδήποτε κώδικα, εφαρμογής ή συστήματος. Ο Δικαιούχος 
Άδειας Χρήσης δεν είναι εξουσιοδοτημένος να χρησιμοποιεί 
οποιοδήποτε τμήμα του Προγράμματος για οποιονδήποτε άλλο σκοπό χωρίς να 
έχει αποκτήσει τα απαιτούμενα δικαιώματα χρήσης σε περιβάλλον 
παραγωγής.<br>
<br>
Εργαλείο Ανάπτυξης<br>
<br>
Αυτό το Πρόγραμμα έχει σχεδιαστεί για την παροχή βοήθειας 
στην ανάπτυξη εφαρμογών και συστημάτων λογισμικού. Ο Δικαιούχος 
Άδειας Χρήστης έχει την αποκλειστική ευθύνη για τις εφαρμογές και 
τα συστήματα που αναπτύσσει με χρήση αυτού του Προγράμματος 
και αναλαμβάνει όλους τους κινδύνους και τις ευθύνες που 
σχετίζονται με αυτά.<br>
<br>
Εμπιστευτικότητα<br>
<br>
Ο Δικαιούχος Άδειας Χρήσης αποδέχεται και συμφωνεί ότι η 
IBM μπορεί να κάνει χρήση τεχνολογιών παρακολούθησης και 
"cookies" για τη συλλογή και χρήση προσωπικών πληροφοριών μέσω της 
συγκέντρωσης στατιστικών στοιχείων και πληροφοριών για τη χρήση 
προϊόντων, με σκοπό τη βελτίωση της εμπειρίας των χρηστών ή/και την 
ειδική προσαρμογή της αλληλεπίδρασης με τους χρήστες σύμφωνα με 
την Πολιτική της IBM Περί Προστασίας Δεδομένων Προσωπικού 
Χαρακτήρα σε Ηλεκτρονικό Περιβάλλον (IBM Online Privacy Policy), η 
οποία διατίθεται στη διεύθυνση http://www.ibm.com/privacy/.<br>
<br>
Λειτουργικά Τμήματα Πηγαίου Κώδικα και Υλικά Δειγμάτων<br>
<br>
Το Πρόγραμμα μπορεί να περιλαμβάνει ορισμένα λειτουργικά 
τμήματα σε μορφή πηγαίου κώδικα ("Λειτουργικά Τμήματα Πηγαίου 
Κώδικα") και άλλα υλικά που προσδιορίζονται ως Υλικά Δειγμάτων. Ο 
Δικαιούχος Άδειας Χρήσης επιτρέπεται να αντιγράφει και να τροποποιεί 
Λειτουργικά Τμήματα Πηγαίου Κώδικα και Υλικά Δειγμάτων μόνο για 
εσωτερική χρήση, υπό τον όρο ότι η εν λόγω χρήση γίνεται εντός των 
ορίων των δικαιωμάτων χρήσης που παρέχονται βάσει της παρούσας 
Σύμβασης, υπό την προϋπόθεση όμως ότι ο Δικαιούχος Άδειας Χρήσης δεν 
προβαίνει στην τροποποίηση ή διαγραφή οποιωνδήποτε πληροφοριών περί 
πνευματικών δικαιωμάτων ή ειδοποιήσεων που περιέχονται στα Λειτουργικά 
Τμήματα Πηγαίου Κώδικα ή στα Υλικά Δειγμάτων. Η IBM παρέχει τα 
Λειτουργικά Τμήματα Πηγαίου Κώδικα και τα Υλικά Δειγμάτων χωρίς 
υποχρέωση υποστήριξης και "ΩΣ ΕΧΟΥΝ", ΧΩΡΙΣ ΚΑΝΕΝΟΣ ΕΙΔΟΥΣ ΕΓΓΥΗΣΗ, 
ΡΗΤΗ Ή ΣΙΩΠΗΡΗ, ΣΥΜΠΕΡΙΛΑΜΒΑΝΟΜΕΝΗΣ ΤΗΣ ΕΓΓΥΗΣΗΣ ΤΙΤΛΟΥ 
ΚΥΡΙΟΤΗΤΑΣ, ΜΗ ΠΑΡΑΒΙΑΣΗΣ ΔΙΚΑΙΩΜΑΤΩΝ Ή ΜΗ ΠΑΡΕΜΒΑΣΗΣ ΚΑΙ ΤΩΝ ΣΙΩΠΗΡΩΝ 
ΕΓΓΥΗΣΕΩΝ ΚΑΙ ΠΡΟΫΠΟΘΕΣΕΩΝ ΕΜΠΟΡΕΥΣΙΜΟΤΗΤΑΣ ΚΑΙ ΚΑΤΑΛΛΗΛΟΤΗΤΑΣ ΓΙΑ 
ΣΥΓΚΕΚΡΙΜΕΝΟΥΣ ΣΚΟΠΟΥΣ.<br>
<br>
Περιορισμοί Εξαγωγής και Εισαγωγής<br>
<br>
Αυτό το Πρόγραμμα μπορεί να περιέχει μηχανισμούς 
κρυπτογράφησης. Η μεταβίβαση του Προγράμματος σε άλλους χρήστες ή η χρήση 
του Προγράμματος από άλλους χρήστες μπορεί να απαγορεύεται ή να 
υπόκειται σε νόμους, κανονισμούς ή πολιτικές περί εξαγωγών ή 
εισαγωγών, συμπεριλαμβανομένων των Κανονισμών Διαχείρισης Εξαγωγών 
(Export Administration Regulations) των Ηνωμένων Πολιτειών. Ο 
Δικαιούχος Άδειας Χρήσης αναλαμβάνει κάθε ευθύνη για τη συμμόρφωση με 
όλους τους ισχύοντες νόμους, κανονισμούς και πολιτικές αναφορικά 
με την εξαγωγή, εισαγωγή ή χρήση αυτού του Προγράμματος, 
συμπεριλαμβανομένων, ενδεικτικά και όχι περιοριστικά, των περιορισμών που 
τίθενται στις Ηνωμένες Πολιτείες σε εξαγωγές ή επανεξαγωγές. Για να 
πληροφορηθείτε τον κωδικό κατηγορίας εξαγωγής (export classification) για 
αυτό το Πρόγραμμα, ανατρέξτε στην ακόλουθη ιστοσελίδα: https:
//www.ibm.com/products/exporting/.<br>
<br>
Δεδομένα και Υπηρεσίες Τρίτων<br>
<br>
Το Πρόγραμμα μπορεί να περιέχει διασυνδέσεις που μπορούν να 
χρησιμοποιηθούν για την απόκτηση πρόσβασης σε υπηρεσίες δεδομένων, βάσεις 
δεδομένων, διαδικτυακές υπηρεσίες, λογισμικό ή άλλο περιεχόμενο τρίτων 
(από κοινού "περιεχόμενο"). Η πρόσβαση στο εν λόγω περιεχόμενο 
παρέχεται "ΩΣ ΕΧΕΙ", ΧΩΡΙΣ ΚΑΝΕΝΟΣ ΕΙΔΟΥΣ ΕΓΓΥΗΣΗ, ΡΗΤΗ Ή ΣΙΩΠΗΡΗ, 
ΣΥΜΠΕΡΙΛΑΜΒΑΝΟΜΕΝΗΣ ΤΗΣ ΕΓΓΥΗΣΗΣ ΤΙΤΛΟΥ ΚΥΡΙΟΤΗΤΑΣ, ΜΗ ΠΑΡΑΒΙΑΣΗΣ ΔΙΚΑΙΩΜΑΤΩΝ Ή 
ΜΗ ΠΑΡΕΜΒΑΣΗΣ ΚΑΙ ΤΩΝ ΣΙΩΠΗΡΩΝ ΕΓΓΥΗΣΕΩΝ ΚΑΙ ΠΡΟΫΠΟΘΕΣΕΩΝ 
ΕΜΠΟΡΕΥΣΙΜΟΤΗΤΑΣ ΚΑΙ ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟΥΣ ΣΚΟΠΟΥΣ. Η πρόσβαση 
μπορεί να τερματιστεί οποτεδήποτε από τα αντίστοιχα τρίτη μέρη 
κατά την αποκλειστική τους διακριτική ευχέρεια. Μπορεί να 
απαιτείται η σύναψη χωριστών συμβάσεων μεταξύ του Δικαιούχου Άδειας 
Χρήσης και των τρίτων μερών για την απόκτηση πρόσβασης ή τη χρήση 
του εν λόγω περιεχομένου. Η IBM δεν θα είναι συμβαλλόμενο μέρος 
οποιωνδήποτε τέτοιων χωριστών συμβάσεων και ως ρητή προϋπόθεση της 
παρούσας άδειας χρήσης, ο Δικαιούχος Άδειας Χρήσης συμφωνεί να 
συμμορφώνεται με τους όρους των εν λόγω χωριστών συμβάσεων.<br>
<br>
L/N:  L-ADAI-B69RJR<br>
D/N:  L-ADAI-B69RJR<br>
P/N:  L-ADAI-B69RJR<br>
<br>
<br>
﻿</BODY>
</HTML>