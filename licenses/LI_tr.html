<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
LİSANS BİLGİLERİ<br>
<br>
Aşağıda listelenen programlar, daha önce Müşteri ve IBM 
tarafından kabul edilen Program lisansı koşullarına ek olarak 
aşağıdaki Lisans Bilgilerinin kayıt ve koşulları kapsamında 
lisanslanır. Müşteri, Programa ilişkin yürürlükte olan lisans 
koşullarını daha önce kabul etmemişse, Garanti Verilmeyen Programlar 
İçin Uluslararası Lisans Sözleşmesi (Z125-5589-05) geçerli olur.<br>
<br>
Program Adı (Program Numarası):<br>
IBM Mobile Foundation for Developers v8.0 (5725-I43)<br>
<br>
Aşağıdaki standart koşullar, Lisans Alan Tarafın Programı 
kullanımı için geçerlidir.<br>
<br>
Yasaklanmış Kullanımlar<br>
<br>
Lisans Alan Taraf, aşağıda belirtilen yüksek riskli 
etkinliklerin herhangi birini desteklemek amacıyla, bu Programı veya 
Programın tek başına veya diğer hizmet veya ürünlerle birleştirilmiş 
olarak kullanamaz veya diğer taraflara bu Programı tek başına veya 
diğer hizmet veya ürünlerle birleştirilmiş olarak kullanma 
yetkisi veremez: nükleer tesislerin, toplu ulaşım sistemlerinin, 
hava trafik kontrolü sistemlerinin, otomotiv kontrol 
sistemlerinin, silah sistemlerinin veya uçuş seferlerinin veya hava trafik 
kontrolünün veya Programda bir hata çıkmasından dolayı doğrudan ölüme 
ya da ciddi bedensel yaralanmalara sebep olabilecek diğer 
herhangi bir etkinliğin tasarımı, inşası, denetlenmesi veya bakımı.<br>
<br>
Birden Çok Ürün İçeren Kurulum Görüntüsü<br>
<br>
Bu Program, birden çok ürün içeren kurulum görüntüsünün bir 
parçası olarak sağlanır. Lisans Alan Tarafa yalnızca geçerli 
yetkisini edindiği bu Programı (ve eğer varsa bu Programın 
Paketlenmiş veya Destekleyici Programlarını) kurma ve kullanma yetkisi 
verilir ve Lisans Alan Taraf, bu diğer yazılımlara ilişkin 
yetkileri ayrıca edinmediği sürece, bu görüntü içinde yer alan diğer 
yazılımlardan hiçbirini kuramaz veya kullanamaz.<br>
<br>
Destekleyici Programlar<br>
<br>
Lisans Alan Taraf, aşağıda belirtilen Destekleyici 
Programları kurabilir ve kullanabilir. Lisans Alan Tarafa, söz konusu 
Destekleyici Programları yalnızca bu Sözleşme kapsamındaki Asıl 
Programın Lisans Alan Tarafça kullanımını desteklemek amacıyla 
kurması ve kullanması için yetki verilir. "Lisans Alan Tarafça 
kullanımını desteklemek amacıyla" ifadesi, yalnızca Asıl Programın veya 
diğer bir Destekleyici Programın lisanslı kullanımı için gerekli 
olan veya Asıl Programın veya diğer bir Destekleyici Programın 
lisanslı kullanımıyla başka bir şekilde doğrudan ilişkili olan 
kullanımları kapsar. Destekleyici Programlar, başka hiçbir amaçla 
kullanılamaz. Bir Destekleyici Programla birlikte lisans koşulları ve 
eğer varsa, Lisans Alan Tarafın bu Destekleyici Programı 
kullanımı için geçerli olan koşullar da gönderilebilir. Asıl 
Programın koşullarıyla Destekleyici Programın koşulları arasında bir 
çelişki olması durumunda işbu Lisans Bilgileri belgesinin 
koşulları, Destekleyici Programın koşullarını hükümsüz kılarak onların 
yerine geçer. Lisans Alan Taraf, işbu Lisans Bilgileri belgesinde 
ayrı yetkiler sağlanmadığı sürece, Destekleyici Programların 
tümünün Lisans Alan Tarafça kurulumunu ve kullanımını kapsayacak 
şekilde Programın bütününe ilişkin yeterli sayıda yetki 
edinmelidir. Örneğin, bu Program bir İşlemci Değer Birimi (PVU) esasında 
lisanslandıysa ve Lisans Alan Taraf, Asıl Programı veya bir Destekleyici 
Programı 100 İşlemci Değer Birimi (fiziksel veya sanal) olan bir 
makinede ve başka bir Destekleyici Programı ikinci bir 100 İşlemci 
Değer Birimi olan makinede kuracaksa, Lisans Alan Tarafın Program 
için 200 İşlemci Değer Birimi yetkisi edinmesi gerekecektir.<br>
<br>
Destekleyici Programlar:<br>
IBM WebSphere Application Server Liberty Core<br>
<br>
Geliştirici Sınırlaması<br>
<br>
Bu Program, "Geliştiriciler" için belirlendiyse, yalnızca 
bir geliştirici makinesinde Lisans Alan Tarafın dahili 
geliştirme ve birim denemesi amaçlarıyla devreye alınabilir. 
Geliştirici makinesi, her ikisi de erişilebilir olan ve yalnızca tek 
bir belirli geliştirici tarafından kullanılan birincil işletim 
sistemini ve bu Programı çalıştıran fiziksel ya da sanal bir masaüstü 
ortamıdır. Lisans Alan Taraf bu Programı üretim işyüklerinin 
işlenmesi, üretimde ortaya çıkan işyüklerinin benzerlerinin 
yaratılması ya da herhangi bir kod, uygulama ya da sistemin 
ölçeklenebilirliğinin denenmesi için kullanamaz. Uygun ürün yetkilerini almadığı 
sürece, Lisans Alan Tarafa, bu Programın hiçbir bölümünü başka 
herhangi bir amaçla kullanması için yetki verilmez.<br>
<br>
Geliştirme Aracı<br>
<br>
Bu Program, yazılım uygulamalarının ve sistemlerinin 
geliştirilmesine yardımcı olmak üzere tasarlanmıştır. Lisans Alan Taraf 
yalnızca, bu Programı kullanarak geliştirdiği uygulamalar ve 
sistemlerden sorumludur ve bu uygulamalar ve sistemlerle ilgili olarak 
ortaya çıkan tüm riskleri üstlenir.<br>
<br>
Gizlilik<br>
<br>
Lisans Alan Taraf, kullanıcı deneyiminin geliştirilmesine 
yardımcı olmak ve/veya http://www.ibm.com/privacy/ adresinden 
erişilebilecek IBM Çevrimiçi Gizlilik İlkesine (IBM Online Privacy Policy) 
uygun olarak kullanıcılarla etkileşimleri uyarlamak amacıyla 
tasarlanan kullanım istatistiklerini ve bilgilerini bir araya getirmek 
üzere kişisel bilgileri toplamak amacıyla IBM'in tanımlama 
bilgisi ve izleme teknolojilerini kullanabileceğini kabul etmiş 
sayılır.<br>
<br>
Kaynak Bileşenler ve Örnek Malzemeler<br>
<br>
Bu Program, kaynak kodu biçimindeki bazı bileşenleri 
("Kaynak Bileşenler") ve Örnek Malzemeler olarak tanımlanan diğer 
malzemeleri içerebilir. Lisans Alan Taraf, Kaynak Bileşenleri ve Örnek 
Malzemeleri ancak Kaynak Bileşenleri ve Örnek Malzemeleri kullanımının 
bu Sözleşme kapsamındaki lisans hakları tarafından çizilen 
sınırlar içinde kalması ve ancak Kaynak Bileşenlerde ya da Örnek 
Malzemelerde içerilen hiçbir telif hakkı bilgisini veya bildirimini 
değiştirmemek veya silmemek koşuluyla dahili olarak kullanmak amacıyla 
kopyalayabilir ve kullanabilir. IBM, Kaynak Bileşenleri ve Örnek 
Malzemeleri, destek yükümlülüğü olmaksızın ve MÜLKİYETE, HAK İHLALİ 
YAPILMAYACAĞINA VEYA MÜDAHALE EDİLMEYECEĞİNE DAİR GARANTİLER İLE TİCARİLİĞE 
VE BELİRLİ BİR AMACA UYGUNLUĞA DAİR ZIMNİ GARANTİLER VE 
KOŞULLAR DA DAHİL OLMAK, ANCAK TÜMÜ BUNLARLA SINIRLI OLMAMAK ÜZERE, 
AÇIK VEYA ZIMNİ HİÇBİR GARANTİ VERMEKSİZİN "OLDUĞU GİBİ" 
ESASIYLA SAĞLAR.<br>
<br>
İhracat ve İthalat Sınırlamaları<br>
<br>
Bu Program şifreleme içerebilir. Bu Programın kullanıcılara 
devredilmesi veya kullanıcılar tarafından kullanımı yasaklanabilir veya 
A.B.D. İhracat Yönetimi Düzenlemeleri de dahil olmak üzere 
ithalat ya da ihracat yasalarına, düzenlemelerine veya ilkelerine 
tabi olabilir. Lisans Alan Taraf, A.B.D'deki ihracat veya 
yeniden ihracat sınırlamaları da dahil olmak, ancak tümü bunlarla 
sınırlı olmamak üzere bu Programın ihracatına, ithalatına veya 
kullanımına ilişkin tüm geçerli yasa, düzenleme ve ilkelere uygun 
davranmaktan tümüyle kendisinin sorumlu olduğunu kabul eder. Bu 
Programın ihracat sınıflandırmasını edinmek için aşağıdaki URL 
adresini ziyaret edin: https://www.ibm.com/products/exporting/.<br>
<br>
Üçüncü Kişi Verileri ve Hizmetleri<br>
<br>
Bu Program, üçüncü kişi veri hizmetlerine, Web 
hizmetlerine, yazılımlara ya da diğer üçüncü kişi içeriğine (tümü 
"içerik" olarak anılır) erişmek üzere kullanılan ya da 
kullanılabilen bağlantılar içerebilir. Bu içeriğe erişim, MÜLKİYETE, HAK 
İHLALİ YAPILMAYACAĞINA VEYA MÜDAHALE EDİLMEYECEĞİNE DAİR 
GARANTİLER İLE TİCARİLİĞE VE BELİRLİ BİR AMACA UYGUNLUĞA DAİR ZIMNİ 
GARANTİLER VE KOŞULLAR DA DAHİL OLMAK, ANCAK TÜMÜ BUNLARLA SINIRLI 
OLMAMAK ÜZERE, AÇIK VEYA ZIMNİ HİÇBİR GARANTİ VERİLMEKSİZİN "OLDUĞU 
GİBİ" ESASIYLA SAĞLANIR. Bu erişim, ilgili üçüncü kişiler 
tarafından yalnızca kendi kararlarına bağlı olarak herhangi bir 
zamanda sona erdirilebilir. Lisans Alan Tarafın bu içeriğe erişmesi 
veya bu içeriği kullanması için üçüncü kişilerle ayrı 
sözleşmeler yapması gerekebilir. IBM, ayrıca yapılacak bu tür 
sözleşmelerin bir tarafı değildir ve bu lisansın açık bir koşulu olarak 
Lisans Alan Taraf ayrıca yapılan bu tür sözleşmelerin koşullarına 
uygun davranmayı kabul eder.<br>
<br>
L/N:  L-ADAI-B69RJR<br>
D/N:  L-ADAI-B69RJR<br>
P/N:  L-ADAI-B69RJR<br>
<br>
<br>
﻿</BODY>
</HTML>